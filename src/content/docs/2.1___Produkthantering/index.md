---
title: Produkthantering
categories: ['general']
---

**Enova** är verktyget för att administrera din e-handel. I Enova kan du visa, skapa, ändra och ta bort allt som existerar i din shop. Här kan du administrera produkter, order, varukorgar, prislistor, lager och mycket mer. Under introduktionen använder vi oss av en fiktiv e-handel som vi kallar Lampshopen för att med hjälp av enkla exempel visa hur de olika delarna i en e-handel från Wipcore fungerar och administreras. Vi kommer att skapa, ändra, titta på och ta bort olika saker för att du som användare ska få en första inblick i hur du kan använda Enova. 


Målet med Produkthanterings-delen är att skapa en meningsfull produkt. För att göra det måste ett antal andra saker finnas på plats. Produkterna vi skapar behöver ett sammanhang att existera i, såsom produktkategorier, prislistor, lager och attribut. Vi börjar med att skapa en produktkategori, följt av produktattribut, tillverkare, prislista och avslutningsvis skapar vi en produkt som använder sig av de olika delarna vi skapade på vägen. Syftet är att få en glimt av arkitekturen som bär upp produkthanteringen i **Enova**.
