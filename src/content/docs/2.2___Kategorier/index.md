---
title: Kategorier
categories: ['general']
---

### Skapa produktkategorier och underkategorier

Till att börja med behöver våra produkter produktkategorier för att göra vår webshop mer överskådlig. För Lampshopen tänker vi oss att vi delar upp alla produkter i Innebelysning och Utebelysning. Under dessa använder vi oss av underkategorier, som Golvlampor eller Trädgårdsbelysning, för att ge oss själva och användarna en bra upplevelse när vi besöker eller jobbar med sajten. Kategoriträdet är en viktig del av din e-handel och därför är det viktigt att det är genomtänkt från början. Vi börjar med att skapa två kategorier, Innebelysning och Utebelysning, där vi senare avser att skapa underkategorier.  

##### Klicka på: Catalog → Sections → Add New Section  

`video: https://youtu.be/AxJ-jKFja6Q`

I klippet ovan klickade vi oss igenom alla flikar utan att göra något med dem. I nästa steg ska vi ta en närmare titt på fliken Relations. Den använder vi till att göra underkategorier till kategorierna vi precis skapade.  

Först skapar vi ytterligare två kategorier, Golvlampor och Trädgårdsbelysning. När det är klart, klickar vi oss in på Innebelysning respektive Utebelysning och lägger till våra nya kategorier som underkategorier.

##### Gör en kategori till en underkategori
`video: https://youtu.be/HUd2FuK4B_0`

Nu kan du klicka dig in på kategorin Innebelysning och klicka på Relations-fliken. Där ser man nu att Golvlampor är en underkategori till kategorin Innebelysning och det är även möjligt att lägga till fler underkategorier där. Väljer du Golvlampor och Relations-fliken, ser du att Innebelysning är parent till Golvlampor. Det är även möjligt att skapa ytterligare underkategorier till våra underkategorier.  

Man kan tänka sig att vi på sajten vill kunna visa alla underkategorier för Inomhusbelysning på en sida. Längre fram kommer vi att populera våra kategorier med produkter.  

I ett nötskal är en nyskapad Category en tom behållare som vi kan lägga produkter i, eller koppla underkategorier till. På själva sajten kan vi sedan sortera produkter efter vilken kategori de tillhör, eller skapa en kampanj för produkter i en viss kategori.  

